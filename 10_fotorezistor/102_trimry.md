## 10.2 Trimry {#10-2-trimry}

Celým jménem „potenciometrické trimry“ jsou vlastně potenciometry, tedy rezistory s proměnným odporem, ovšem bez té osy, kterou se dá točit prstem. Místo toho mají jen malý výřez.

![119-1.jpeg](images/00256.jpeg)

Takový trimr se nastavuje při oživování zařízení pomocí malého šroubováku. Nastaví se tak, aby zařízení správně fungovalo, a pak se s ním už nehýbe.

U našeho „spínače osvětlení“ bych tuto součástku použil, protože pomocí ní snadno nastavím úroveň osvětlení, při níž má obvod sepnout, a navíc, když si někdy v budoucnu usmyslím, že by mi víc vyhovovala jiná úroveň osvětlení, tak můžu obvod snadno přenastavit, nemusím měnit rezistor.