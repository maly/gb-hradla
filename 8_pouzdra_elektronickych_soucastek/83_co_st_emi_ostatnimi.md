## 8.3 Co s těmi ostatními? {#8-3-co-s-t-mi-ostatn-mi}

Jak jsem už psal – u moderních součástek bývá časté, že je výrobce nenabízí v jiném pouzdru, než pro povrchovou montáž. Ale naštěstí spousta dalších firem nabízí takzvané „breakout moduly“ – což jsou v podstatě malé destičky, na nichž je připájena daná součástka, a mají vyvedené vývody v roztečích, které jsou vhodné pro nepájivá pole.

Mnohé součástky, především senzory, jsou díky tomu dostupné i pro domácí kutily.

![102-1.jpeg](images/00190.jpeg)

### 8.3.1 Praktické tipy {#8-3-1-praktick-tipy}

Pro svoje pokusy budete potřebovat mít sadu základních součástek, nebudete pokaždé běhat do obchodu, když budete potřebovat tři rezistory.

Už jsem to psal: Udělejte si zásobu součástek. Pro číslicovou techniku bych doporučil mít základní sadu – sepsal jsem ji na konci knihy, v příloze „nákupní seznam“. S takovou sadou součástek budete moct sestavit prototyp libovolného zařízení, nemusíte čekat, až dojdou speciální obvody, můžete vesele testovat, a až pošta doručí vybrané součástky, tak můžete postavit konečně hotové zařízení.

##### 9 Blikač s Arduinem {#9-blika-s-arduinem}