# 9 Blikač s Arduinem {#9-blika-s-arduinem}

Dobře, pojďme si ukázat o něco jednodušší způsob. Arduino jistě znáte…

Neznáte? Tak to rychle napravíme, protože Arduino je fajn pomůcka i nástroj, se kterým ušetříte spoustu součástek, a navíc si zaprogramujete. Ne, vážně, bez znalosti programování v nějakém jazyku, podobném C, Arduino nevyužijete. Na druhou stranu – pokud umíte programovat v čemkoli, co má podobnou syntax, tedy v Javě, JavaScriptu, C#, Lua a dalších jazycích, tak zvládnete i jazyk pro Arduino (říká se mu Wiring).

Knih a výukových materiálů k Arduinu je spousta, takže vás s podrobnostmi odkážu raději na ně (tip: [arduino.cz](http://arduino.cz) má zajímavou knihu jako e-book), tady si řekneme jen pár základních věcí.