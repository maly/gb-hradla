# 1 Budu velkým elektronikem a budu stavět hrozně cool obvody! {#1-budu-velk-m-elektronikem-a-budu-stav-t-hrozn-cool-obvody}

Naučit číslicovou techniku, říkáte? A základy elektroniky, říkáte? Však to není žádná složitá věc, to zvládneme. A ať se zbytečně nezdržujeme, tak rovnou začneme blikačem, ne?

Tuhle kapitolu můžete klidně vzít zlehka, letem světem, a později se k ní vrátit. Pokud nechápete, o čem je v ní řeč, nevadí. Zkuste si ji i tak alespoň přečíst, jak se říká, nasucho… Nebojte, hned za chvíli bude všechno jasnější!

Jako programátoři začínají známým „Hello world“, tak se v elektronice používá blikání světlem. To je takový základ, který by každý měl znát, a kterým se vždycky začíná. Pojďme si to postavit, je to snadné.