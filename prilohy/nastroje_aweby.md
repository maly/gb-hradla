## Nástroje a weby {#n-stroje-a-weby}

Pro „experimentování bez součástek“ se mohou hodit emulátory, jednak CircuitJS, jednak SimCir (pro digitální obvody). Odkazy na oba emulátory najdete na

[elektrokniha.github.io/](https://elektrokniha.github.io/)

Tamtéž najdete i další tipy a pomůcky, včetně obrázků z knihy, odkazů na zdrojové kódy a dalších užitečných věcí.

Až se dostanete s elektronikou dál a budete přemýšlet nad vhodným nástrojem pro kreslení schémat, máte na výběr z mnoha variant. Nejlepším řešením pro offline práci jsou programy Eagle či Altium. Pro online navrhování, tedy přímo v prohlížeči, můžete vyzkoušet například [www.schematics.com](http://www.schematics.com), [easyeda.com/](https://easyeda.com/) nebo sadu nástrojů od Autodesku: [circuits.io](https://circuits.io), kde naleznete i emulátor (Lab) a nástroje pro tvorbu desek plošných spojů (PCB).

Pro to nejjednodušší kreslení obvodů lze použít i program Fritzing. Jeho výhodou je, že v jeho knihovnách naleznete naprostou většinu amatérsky použitelných modulů a součástek. Navíc s ním můžete kreslit nejen schémata, ale i „zapojovací náčrtky“, kterými jsem doprovodil tuto knihu.